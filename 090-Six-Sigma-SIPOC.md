
## Definities


De [SIPOC][SIPOC] is een Lean Six Sigma tool waarmee je op een eenvoudige manier alle belangrijke elementen van een bedrijfsproces in kaart kunt brengen. Een SIPOC is een high-level overzicht van een proces en geeft een visuele plaatje hoe het proces voorziet in de behoefte (requirements) van de klanten (customers of stakeholders).

> Wanneer je werkt volgens de DMAIC Six Sigma methodologie kun je de SIPOC verwachten tijdens de measure phase.

Een SIPOC kan voor verschillende doeleinden gebruikt worden. Een compleet ingevulde SIPOC helpt bij het antwoorden van de volgende vragen:

1. Wat is het begin- en eindpunt van het proces?
1. Wat zijn de 3-5 hoofd bedrijfsprocessen?
1. Wat zijn de primaire inputs en outputs van de afzonderlijke processtappen binnen het proces?
1. Wie zijn de belangrijkste klanten (customers of stakeholders)?
1. Wie zijn de belangrijkste leveranciers (suppliers of stakeholders)?
1. Welke specifieke requirements hebben de klanten (customers of stakeholders)?
1. Welke specificaties hebben de leveranciers (suppliers of stakeholders)?

Daarnaast is een SIPOC ook een Lean Six Sigma tool die gebruikt kan worden voor:

* Het identificeren van alle elementen die betrekking (kunnen) hebben op een procesverbetering project.
* Het (her-)definieren van een complex project (projectmanagement).
* Inzicht verkrijgen in het huidige proces en het identificeren van specifieke metrics (input metrics, proces metrics, output metrics).

### Hoe maak ik een SIPOC?

Stap	Actie	Hoe?

1.	Identificeer het **proces wat je wilt gaan uitwerken**.
Geef het proces wat je wilt beschrijven een naam en bepaal duidelijk het startpunt en het eindpunt van het proces. *Vertaal het proces in 3 tot 5 hoofd processtappen.*

1.	Identificeer de (belangrijkste) **output en klanten (customers)**.
Kijk per processtap welke output en klanten hierbij betrokken zijn. Identificeer de **requirements van alle output** (gezien vanuit de klant en de eisen/requirements die zij zullen stellen).

1. Identificeer de (belangrijkste) **inputs en leveranciers** (suppliers).
Bekijk per processtap en reeds ge√Ødentificeerde output en klanten welke input en suppliers nodig zijn voor de verschillende processtappen.

1.	Identificeer de **specificaties van alle input**.
Bekijk per input welke **requirements** er zijn waaraan de input moet voldoen. Let hierbij op requirements van leveranciers maar ook van de persoon / afdeling die de input nodig heeft.

1.	Identificeer de **Kritieke Proces-Indicatoren** (Critical-to-Quality elements).
Bepaal voor het hele proces de Kritieke Proces-Indicatoren / Critical-to-Quality (CTQ) elementen.

1.	Afronden SIPOC.	**Review alle invoer**.
Verifieer of alle belangrijkste onderwerpen zijn benoemd. Pas, indien nodig, de SIPOC verder aan totdat er een eenduidig eindresultaat ontstaat.

1.	Follow-up acties. Mijn SIPOC is klaar, wat moet ik nu doen?
**Optie 1:** Gebruik SIPOC voor het schrijven van werkinstructies of procedures.
**Optie 2:** Gebruik SIPOC voor het identificeren van de stakeholders voor het uitvoeren van een `Voice of the Customer`.
**Optie 3:** Gebruik SIPOC voor het in kaart brengen verbeterprojecten (Lean SixSigma initiatieven).
**Optie 4:** Gebruik SIPOC voor het identificeren van metrics waarmee proces gemonitord kan worden (Input Metrics, Proces Metrics, Output Metrics)

* Zorg voor eenduidigheid m.b.t. het gebruik van begrippen jargon.
* Focus in eerste instantie op het high-level proces. Afhankelijk van de uiteindelijke impact van een specifieke processtap kan later altijd nog bepaald worden om meer detail toe te voegen.
* Er zijn meerdere manieren op een SIPOC in te vullen. Kies de optie die het beste bij jullie afdeling past.

[SIPOC]: <http://en.wikipedia.org/wiki/SIPOC>
bron: http://leansixsigmatools.nl/sixgma-toolset/template-sipoc