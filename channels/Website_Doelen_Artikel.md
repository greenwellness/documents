Maximaal drie doelen voor je site

Wat wil je met jouw website bereiken? En wie wil jij met jouw website bereiken? Met andere woorden: wat is je focus en wat is je doelgroep?

En bovendien: waarom ben jij uniek en waarom moeten je bezoekers voor jou kiezen en niet voor je concurrent?

Verschillende doelen:                Een eigen aanpak:

1. Autoriteit opbouwen op jouw vakgebied:	veel relevante en boeiende informatie
2. Inschrijvingen voor je nieuwsbrief:	een opt-in formulier met bonus
3. Tastbare producten verkopen:	een webshop
4. Informatie producten verkopen:	een verkoop trechter
5. Bezoekers een offerte laten opvragen:	brochure met formulier
6. Bezoekers laten bellen voor afspraak:	expertise informatie en telefoonnummer
7. Andermans producten verkopen:	verkooppagina’s met affiliate links
8. Geld verdienen met advertenties:	link met Adsense
Word autoriteit. Hier zie je vier autoriteiten op hun vakgebied. Het zijn niet de beste experts op hun vakgebied, maar het zijn wel de beste marketeers in hun branche.

Deepak Chopra: arts en auteur van meer dan 65 boeken
Robert Kiyosaki: financieel adviseur en auteur van bestseller “Rich Dad Poor Dad”
Tony Robbins: NLP trainer en motivational speaker
Dr Phil: psycholoog en TV persoonlijkheid
vier-autoriteiten

Hun sterke combinatie van expert en marketeer  maakt hen een autoriteit in de perceptie van de wereld.

Marketing4Professionals heeft tot doel om van experts en professionals erkende autoriteiten te maken. Dit ambitieuze doel vereist minimaal een professionele website!

Niet alle doelen op één website. Sommige doelen zijn te combineren zoals “autoriteit opbouwen” en “inschrijvingen voor je nieuwsbrief verzamelen”. Maar andere doelen kun je niet combineren, zoals een “webshop” en “Adsense”. Voor een webshop wil je bezoekers vasthouden op je site, terwijl Adsense advertenties bezoekers  zullen wegtrekken naar andere sites.

Kies maximaal drie doelen. Je wilt niet dat je bezoekers “keuzestress” krijgen. Als mensen teveel keuzemogelijkheden krijgen, hebben ze de nijging om niets te kiezen! Kies daarom twee of maximaal drie doelen die voor jouw website van belang zijn.

De keuze van doelen maak je duidelijk door de volgende kenmerken van je site:

Header. De bovenkant van jouw website moet in één oogopslag duidelijk maken wat het doel is van jouw site. Kies voor een duidelijk logo en eventueel een boeiende tekst die precies aangeeft wat je wil bereiken.
Wat is het voordeel voor jouw klant. Welk probleem los je op waarvan jouw doelgroep wakker ligt. En waarom ben jij de unieke persoon om dat probleem op te lossen. Wat is jouw “Unique Selling Proposition” (USP).
Sociale autoriteit. In je sidebar (zijbalk) neem je bijvoorbeeld een Facebook banner op met een overzicht van mensen die jouw website “liken”. “Social proof” is belangrijk voor mensen en ook voor Google.
Call to Action. In de header of het hoofdmenu of bovenin de sidebar maak je duidelijk welke actie jij wilt dat de bezoeker onderneemt. Als je wilt dat bezoekers een e-book bestellen bereik je ook dat jouw autoriteit wordt bevestigd. Als je een boek hebt geschreven ben je een autoriteit.
Voorbeeld: “autoriteit opbouwen” met deze site

De Marketing4Profesionals website heeft twee doelen:

Autoriteit opbouwen als Marketing4Professionals dienstverlener
Informatie producten aanbieden, zoals e-books, adviesprojecten en trainingen
Deze website heeft een naam en logo met de aard van de diensten (marketing) en de doelgroep (professionals). Het telefoonnummer (eerste call to action) staat duidelijk aangegeven. En in de sidebar staat een uitnodiging om een e-book gratis te bestellen (tweede call to action).