# Opstellen van procedures en instructies

Een *procedure* legt vast **wat** er gebeurt. Bij een procedure kunnen instructies en formulieren horen. Een *instructie of formulier* legt vast **hoe** het moet gebeuren. 

Een goed geschreven procedure maakt voor een buitenstaander duidelijk uit welke stappen een proces bestaat, wie daar in de organisatie bij betrokken zijn en welke documenten er bij het proces ontstaan. Juist door het beschrijven van een proces blijkt vaak waar de kansen en risico's liggen. De makkelijkste manier om uit te vinden hoe procedures eruit kunnen zien is het kijken naar voorbeelden. Daarom wordt in deze documentatie hier veelvuldig gebruik van gemaakt.

Processen en bijbehorende procedures worden vaak verdeeld in:

* Milieuzorgsysteemprocessen: zoals milieuregistratie en documentenbeheer
* Ondersteunende processen: zoals inkoop, schoonmaken, catering
* Primaire processen: zoals inzamelen van huishoudelijk afval, maken van beleid, blussen van een brand.

Systeemprocessen en ondersteunende processen zijn vaak voor de hele organisatie (min of meer) gelijk. Primaire processen zijn juist specifiek voor een bepaald organisatieonderdeel. Dat betekent dat S en O procedures vaak in een keer voor de hele organisatie geschreven kunnen worden.